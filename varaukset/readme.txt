
Sähkömagneettinen kenttä

Teemu Hynninen 2024
CC-SA-BY-4.0

Tämä ohjelma simuloi pistevarauksia ja piirtää niiden sähkö- ja magneettikentät
sekä potentiaalin.

Simulaatio on graafinen ja sitä ohjataan hiirellä ja näppäimistöllä.
Ohjelmassa on kolme erilaista moodia, joiden välillä vaihdetaan painamalla
välilyöntinappia.
1. Hiiren klikkaus luo tai poistaa positiivisia pistevarauksia.
2. Hiiren klikkaus luo tai poistaa negatiivisia pistevarauksia.
3. Hiiren klikkaus valitsee pistevarauksen, joka alkaa seurata hiiren kursoria.

Moodeissa 1 ja 2 systeemiin siis voi asetella sähkövarauksia, ja ohjelma piirtää
niiden sähkökentän nuolina ja potentiaalin keltaisen värin sävyinä.
Moodissa 3 voi liikuttaa varausta, jolloin ohjelma piirtää myös sen magneettikentän.
Koska magneettikenttä muodostaa silmukoita, simulaation tasossa magneettikenttä on aina
joko kuvan sisään tai siitä ulos, ja nämä piirretään risteinä ja ympyröinä.

Simulaatio ajetaan suorittamalla tiedostossa sahkomagnetismi.py oleva ohjelma.
Ohjelma toimii sellaisenaan eikä sitä tarvitse muuttaa mitenkään.
Ohjelmatiedoston alussa on kuitenkin graafiseen esitykseen liittyviä parametrejä, joita
voi halutessaan säätää.
